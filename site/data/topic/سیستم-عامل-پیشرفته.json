{
  "title": "سیستم عامل پیشرفته",
  "name": "سیستم عامل پیشرفته",
  "description": "در ابتدایی ترین نگاه اساس و بنیان کار سیستم عامل مدیریت سخت افزار است. از مدیریت سخت افزارهایی مثل کارت گرافیک و کارت صدا گرفته تا مدیریت ذخیره اطلاعات روی حافظه‌ها و هارد دیسک. همچنین سیستم عامل اطلاعات را برای پردازش به سمت پردازشگر هدایت می‌کند. این امر شامل قسمتی دیگر نیز هست.  اگر هزاران برنامه مختلف روی کامپیوترتان نصب کنید و یا اگر چندین سخت افزار جدید به کامپیوترتان اضافه کنید، سیستم عامل بدون تغییر ظاهری باقی می‌ماند. یکی از هدف‌های سازندگان سیستم‌های عامل همین است. اینکه سیستم عامل خود را انعطاف پذیر و سازگار با سیستم‌های دیگر بسازند.  از انواع مختلف سیستم عامل می‌توان به چند سیستم زیر اشاره کرد:  • Real-Time Operating System: در دستگاه‌های صنعتی کاربرد دارد. دستگاه‌هایی مثل CNC که برای انجام تراش قطعات صنعتی به نوعی برنامه نویسی نیاز دارد. این نوع سیستم‌ها توانایی تغییر بسیار کمی دارند و هر بار که کاری توسط دستگاه انجام می‌شود آن را در زمان معین و ثابتی انجام می‌دهد. • Single-User ,Single-Task: همان طور که از نام آن پیداست فقط برای کار توسط یک کاربر در یک زمان است. سیستم عامل Palm نمونه مناسبی برای این سیستم است. • Single-User ,MultiTasking: این همان سیستم عاملی است که در کامپیوتر از آن استفاده می‌شود و به یک کاربر اجازه اجرای چندین برنامه را می‌دهد. سیستم عامل‌های ویندوز و مکینتاش از این نوع هستند. • Multi User: این نوع سیستم به چندین کاربر توانایی استفاده همزمان و دسترسی به برنامه‌های مختلف را در یک زمان ثابت می‌دهد. سیستم عامل‌ «یونیکس» و سیستم عامل‌های ابرکامپیوترها مانند MVS از این قبیل هستند.",
  "PageImage": "/uploads/page-default.png",
  "Cover": "/uploads/cover-default.png",
  "color": "default"
}